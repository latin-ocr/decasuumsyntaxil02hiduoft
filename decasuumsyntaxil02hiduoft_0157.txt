Triennio post quam usum nominativi vocativi accusativi dativi
Lucretianum tractaveram, quae de ablativis carminis Lucretii
conscripsi typis impressa edo. Hac quoque in parte Syntaxis
Lucretianae eandem quam antea rationem secutus sum, qua de
re in praefatione prioris partis satis egi 1¹». Praeter editiones
quas antea in usum meum adhibui nuper milii praesto fuere
libri Giussani et Heinzii. Et Giussanum quidem sua editione
quamvis ad rationes syntacticas illustrandas ultra Munronis ad-
notationes non multa attulerit, locis explicandis multum prodesse
certe oportet concedi, quippe qui sententias editorum et com-
mentatorum inter se variantes accuratissime collegerit atque
tractaverit 2). Neque in libro tertio explicando Heinzii opera
parvi est aestimanda. Praeterea in hac dissertationis parte con-
ficienda nonnullos libros adhibui, de quibus postea mentionem

<

faciam 3).

¹) Quare fere semper cum numeris signavi versum, ubi erat
casus de quo egi usurpatus, ut esset locus recte signatus, si quis
exemplo decurtato casum solum nominis cum verbo attulisset.

²) Quia editionis Giussani t. iii—[111 in manus meas vene-
runt, postquam haec pars dissertationis iam imprimi coepta erat, ad
paginas 1—48 quaedam sub addendis et corrigendis attuli.

³) Ad locos Lucretii explicandos Thesaurum quoque poeti-
cum linguae latinae, quem a L. Quicherato conditum tertium edidit
Ae. Chatelainius Parisiis a. 1895, consulere decrevi. Sed brevi scrip-
turis quibusdam insolitis obstupefactus cum exempla e carmine
Lucretii deprompta accuratius examinassem, plurima verba in-
veni iam pridem a criticis reiecta, inter quae haec profero:
adapertus IV 321, ambens V 396, cesse Ι 1111, exaptus IV 829,
im ΠΙ 863, incire V 962, pluria I 878, ΙΙ 587, praestinyuere ΠΙ
1041, praeterrculere IV 526, recesse ΠΙ 69, talipedare [Π 504, ntique
ΙΙ 569, Qua Lucretii editione Thesauri editores usi sint non liquet,
verum ea ex re quod inter criticos non nominantur nisi veteres,

